<html>
<head>
    
</head>
<body>
<div id="isiPar">

    <h1>
        Dhammacakkappavattana Suttaṁ
        <span class="indo">
Khotbah Pemutaran Roda Dhamma
	</span>
    </h1>

    <div class="isi">
        <p>
            Anuttaraṁ abhisambodhiṁ sambujjhitvā Tathāgato<br/>
            Pathamaṁ yaṁ adesesi Dhammacakkaṁ anuttaraṁ<br/>
            Sammadeva pavattento loke appativattiyaṁ<br/>
            Yatthākkhātā ubho antā patipatti ca majjhimā<br/>
            <br/>
            Catūsvāriyasaccesu visuddhaṁ ñāṇadassanaṁ<br/>
            Desitaṁ dhammarājena sammāsambodhikittanaṁ<br/>
            Nāmena vissutaṁ suttaṁ Dhammacakkappavattanaṁ<br/>
            Veyyākaraṇapāthena saṅgītantam bhaṇāma se.<br/>
            <br/>
            Evaṁ me sutaṁ:<br/>
            Ekaṁ samayaṁ Bhagavā Bārāṇasiyaṁ viharati Isipatane Migadāye.<br/>
            Tatra kho Bhagavā pañcavaggiye bhikkhū āmantesi:<br/>
            <br/>
            Dve me, bhikkhave, antā pabbajitena na sevitabbā: yo cāyaṁ<br/>
            kāmesu kāmasukhallikānuyogo; hīno, gammo, pothujjaniko, anariyo,<br/>
            anatthasañhito; yo cāyaṁ attakilam-athānuyogo; dukkho, anariyo, anatthasañhito.<br/>
            <br/>
            Ete te, bhikkhave, ubho ante anupagamma majjhimā paṭipadā<br/>
            Tathāgatena abhisambuddhā cakkhukaraṇī, ñāṇakaraṇī, upasamāya,<br/>
            abhiññāya, sambodhāya, nibbānāya saṁvattati.<br/>
            <br/>
            Katamā ca sā, bhikkhave, majjhimā paṭipadā Tathāgatena<br/>
            abhisambuddhā cakkhukaraṇī ñāṇakaraṇi, upasamāya, abhiññāya,<br/>
            sambodhāya, nibbānāya saṁvattati?<br/>
            Ayameva ariyo aṭṭhaṅgiko maggo seyyathīdaṁ:<br/>
            <br/>
            Sammā-diṭṭhi, sammā-saṅkappo, sammā-vācā, sammā-kammanto,<br/>
            sammā-ājīvo, sammā-vāyāmo, sammā-sati, sammā-samādhi.<br/>
            Ayaṁ kho sā, bhikkhave, majjhimā paṭipadā Tathāgatena<br/>
            abhisambuddhā cakkhukaraṇī ñāṇakaraṇi, upasamāya, abhiññāya,<br/>
            sambodhāya, nibbānāya saṁvattati.<br/>
            <br/>
            Idaṁ kho pana, bhikkhave, dukkhaṁ ariyasaccaṁ:<br/>
            Jātipi dukkhā, jarāpi dukkhā, maraṇampi dukkhaṁ,<br/>
            soka-paridevadukkha-domanassupāyāsāpi<br/>
            dukkhā, appiyehi sampayogo dukkho,<br/>
            piyehi vippayogo dukkho, yampicchaṁ na labhati tampi dukkhaṁ,<br/>
            saṅkhittena pañcupādānakkhandā dukkhā.<br/>
            <br/>
            Idaṁ kho pana, bhikkhave, dukkhasamudayo ariyasaccaṁ:<br/>
            Yāyaṁ taṇhā ponobbhavikā nandirāgasahagatā tatra<br/>
            tatrābhinandinī seyyathīdaṁ: kāmataṇhā, bhavataṇhā, vibhavataṇhā.<br/>
            Idaṁ kho pana, bhikkhave, dukkhanirodho ariyasaccaṁ:<br/>
            Yo tassā yeva taṇhāya asesavirāganirodho, cāgo, paṭinissaggo, mutti, anālayo.<br/>
            <br/>
            Idaṁ kho pana, bhikkhave, dukkhanirodhagāminī paṭipadā ariyasaccaṁ:<br/>
            Ayameva ariyo aṭṭhaṅgiko maggo seyyathīdam: Sammā-diṭṭhi,<br/>
            sammā-saṅkappo, sammā-vācā, sammā-kammanto, sammā-ājīvo,<br/>
            sammā-vāyāmo, sammā-sati, sammā-samādhi.<br/>
            <br/>
            Idaṁ dukkhaṁ ariyasaccanti me bhikkhave, pubbe ananussutesu<br/>
            dhammesu cakkhuṁ udapādi, ñāṇaṁ udapādi, paññā udapādi, vijjā<br/>
            udapādi, āloko udapādi.<br/>
            <br/>
            Taṁ kho panidaṁ dukkhaṁ ariyasaccaṁ pariññeyyanti me,<br/>
            bhikkhave, pubbe ananussutesu dhammesu cakkhuṁ udapādi, ñāṇaṁ<br/>
            udapādi, paññā udapādi, vijjā udapādi, āloko udapādi.<br/>
            <br/>
            Taṁ kho panidaṁ dukkhaṁ ariyasaccaṁ pariññātanti me,<br/>
            bhikkhave, pubbe ananussutesu dhammesu cakkhuṁ udapādi, ñāṇaṁ<br/>
            udapādi, paññā udapādi, vijjā udapādi, āloko udapādi.<br/>
            <br/>
            Idaṁ dukkhasamudayo ariyasaccanti me bhikkhave, pubbe<br/>
            ananussutesu dhammesu cakkhuṁ udapādi, ñāṇaṁ udapādi, paññā<br/>
            udapādi, vijjā udapādi, āloko udapādi.<br/>
            <br/>
            Taṁ kho panidaṁ dukkhasamudayo, ariyasaccaṁ pahātabbanti<br/>
            me, bhikkhave, pubbe ananussutesu dhammesu cakkhuṁ udapādi,<br/>
            ñāṇaṁ udapādi, paññā udapādi, vijjā udapādi, āloko udapādi.<br/>
            <br/>
            Taṁ kho panidaṁ dukkhasamudayo, ariyasaccaṁ pahīnanti me,<br/>
            bhikkhave, pubbe ananussutesu dhammesu cakkhuṁ udapādi, ñāṇaṁ<br/>
            udapādi, paññā udapādi, vijjā udapādi, āloko udapādi.<br/>
            <br/>
            Idaṁ dukkhanirodho ariyasaccanti me bhikkhave, pubbe ananussutesu<br/>
            dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko
            udapādi.<br/>
            <br/>
            Taṁ kho panidaṁ dukkhanirodho ariyasaccaṁ sacchikātabbanti<br/>
            me, bhikkhave, pubbe ananussutesu dhammesu cakkhuṁ udapādi,<br/>
            ñāṇaṁ udapādi, paññā udapādi, vijjā udapādi, āloko udapādi.<br/>
            <br/>
            Taṁ kho panidaṁ dukkhanirodho ariyasaccaṁ sacchikatanti me,<br/>
            bhikkhave, pubbe ananussutesu dhammesu cakkhuṁ udapādi, ñāṇaṁ<br/>
            udapādi, paññā udapādi, vijjā udapādi, āloko udapādi.<br/>
            <br/>
            Idaṁ dukkhanirodhagāminī patipadā ariyasaccanti me bhikkhave,<br/>
            pubbe ananussutesu dhammesu cakkhuṁ udapādi, ñāṇaṁ udapādi,<br/>
            paññā udapādi, vijjā udapādi, āloko udapādi.<br/>
            <br/>
            Taṁ kho panidaṁ dukkhanirodhagāminī patipadā ariyasaccaṁ<br/>
            bhāvetabbanti me, bhikkhave, pubbe ananussutesu dhammesu<br/>
            cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.<br/>
            <br/>
            Taṁ kho panidaṁ dukkhanirodhagāminī patipadā ariyasaccaṁ<br/>
            bhāvitanti me, bhikkhave, pubbe ananussutesu dhammesu cakkhuṁ<br/>
            udapādi, ñāṇaṁ udapādi, paññā udapādi, vijjā udapādi, āloko udapādi.<br/>
            <br/>
            Yāva kīvañca me, bhikkhave, imesu catūsu ariyasaccesu<br/>
            evantiparivaṭṭaṁ dvādasākāraṁ yathābhūtaṁ ñāṇadassanaṁ na<br/>
            suvisuddhaṁ ahosi, neva tāvāhaṁ, bhikkhave, sadevake loke samārake<br/>
            sabrahmake sassamaṇabrāhmaṇiyā pajāya sadevamanussāya<br/>
            anuttaraṁ sammāsambodhiṁ abhisambuddho paccaññāsiṁ.<br/>
            <br/>
            Yato ca kho me, bhikkhave, imesu catūsu ariyasaccesu<br/>
            evantiparivaṭṭaṁ dvādasākāraṁ yathābhūtaṁ ñāṇadassanaṁ<br/>
            suvisuddham ahosi, athāham, bhikkhave, sadevake loke samārake<br/>
            sabrahmake sassamaṇabrāhmaṇiyā pajāya sadevamanussāya<br/>
            anuttaraṁ sammāsambodhiṁ abhisambuddho paccaññāsiṁ.<br/>
            Ñāṇañca pana me dassanaṁ udapādi, “Akuppā me vimutti<br/>
            ayamantimā jāti, natthidāni punabbhavo” ti.<br/>
            <br/>
            Idam avoca Bhagavā. Attamanā pañcavaggiyā bhikkhū Bhāgavato bhāsitaṁ abhinanduṁ.<br/>
            Imasmiñca pana veyyākaraṇasmiṁ bhaññamāne āyasmato<br/>
            Koṇḍaññassa virajaṁ vītamalaṁ Dhammacakkhuṁ udapādi: “Yaṅkinci samudayadhammaṁ sabbantaṁ
            nirodhadhamman” ti.<br/>
            <br/>
            Pavattite ca Bhagavatā Dhammacakke bhummā devā saddamanussāvesuṁ: “Etaṁ Bhagavatā
            Bārāṇasiyaṁ Isipatane Migadāye anuttaraṁ Dhammacakkaṁ pavattitaṁ appaṭivattiyaṁ samaṇena
            vā brāhmaṇena vā devena vā mārena vā brahmunā vā kenaci vā lokasmin” ti.<br/>
            <br/>
            Bhummānaṁ devānaṁ saddaṁ sutvā, Cātummahārājikā devā saddamanussāvesuṁ. . . .<br/>
            Cātummahārājikānaṁ devānaṁ saddaṁ sutvā, Tāvatiṁsā devā saddamanussāvesuṁ. . . .<br/>
            Tāvatiṁsānaṁ devānaṁ saddaṁ sutvā, Yāmā devā saddamanussāvesuṁ. . . .<br/>
            Yāmānaṁ devānaṁ saddaṁ sutvā, Tusitā devā saddamanussāvesuṁ. . . .<br/>
            Tusitānaṁ devānaṁ saddaṁ sutvā, Nimmānaratī devā saddamanussāvesuṁ. . . .<br/>
            <br/>
            Nimmānaratīnaṁ devānaṁ saddaṁ sutvā, Paranimmitavasavattī devā saddamanussāvesuṁ. . .
            .<br/>
            Paranimmitavasavattīnaṁ devānaṁ saddaṁ sutvā, Brahmakāyikā<br/>
            devā saddamanussāvesuṁ: “Etaṁ Bhagavatā Bārāṇasiyaṁ Isipatane<br/>
            Migadāye anuttaraṁ Dhammacakkaṁ pavattitaṁ appaṭivattiyaṁ<br/>
            samaṇena vā brāhmaṇena vā devena vā mārena vā brahmunā vā<br/>
            kenaci vā lokasmin” ti.<br/>
            <br/>
            Itiha tena khaṇena, tena muhuttena, yāva brahmalokā saddo<br/>
            abbhuggacchi. Ayañca dasasahassī lokadhātu saṅkampi sampakampi<br/>
            sampavedhi, appamāṇo ca oḷāro obhāso loke pāturahosi atikkammeva devānaṁ
            devānubhāvaṁ.<br/>
            Atha kho Bhagavā udānaṁ udānesi:<br/>
            <br/>
            “Aññāsi vata bho Koṇḍañño, aññāsi vata bho Koṇḍañño” ti. Itihidaṁ āyasmato Koṇḍaññassa
            Aññākoṇḍañño tveva nāmaṁ ahosī ti.
            <br/><br/>
            Dhammacakkappavattana Suttaṁ niṭṭhitaṁ

        </p>
        <p class="indo">
            1) Demikianlah yang saya dengar: Pada suatu ketika Sang Bhagavā bersemayam di dekat kota
            Benares, di Isipatana, di Taman Rusa (Migadāya).
            <br/><br/>
            2) Di sana, Sang Bhagavā bersabda kepada rombongan lima orang bhikkhu (Assajji, Vappa,
            Bhadiya, Koṇḍañña, Mahānama), demikian: “Dua hal yang berlebihan (extrim) ini, O, para
            Bhikkhu, tidak patut dijalankan oleh mereka yang telah meninggalkan rumah untuk menempuh
            kehidupan tak berkeluarga:
            <br/><br/>
            3) “Menuruti kesenangan nafsu indria yang rendah, yang tidak berharga dan tidak
            berfaedah, biadab, duniawi; atau melakukan penyiksaan diri, yang menyakitkan, tidak
            berharga dan tidak berfaedah. Setelah menghindari kedua hal yang berlebih-lebihan ini,
            O, para Bhikkhu, JALAN TENGAH (MAJJHIMĀ-PAṬIPADĀ) yang telah sempurna diselami oleh
            Tathāgata, yang membukakan Mata Batin (Cakkhu-Karaṇī), yang menimbulkan Pengetahuan
            (Ñāṇa-Karaṇī), yang membawa Ketentraman (Upasamāya), Kemampuan Batin luar biasa
            (Abhiññāya), Kesadaran Agung (Sambodhāya), Pencapaian Nibbāna (Nibbānāya).
            <br/><br/>
            4) “Apakah, O, para Bhikkhu, JALAN TENGAH yang telah sempurna diselami oleh Tathāgata,
            yang membukakan Mata Batin, yang menimbulkan Pengetahuan, yang membawa Ketentraman,
            Kemampuan Batin luar biasa, Kesadaran Agung, Pencapaian Nibbāna itu?
            <br/>Tiada lain JALAN ARIYA BERUNSUR DELAPAN / DELAPAN JALAN ARIYA / ARIYO AṬṬHANGIKO
            MAGGO, yaitu:
            <br/><br/>
            Sammā-Diṭṭhi : Pengertian Benar,<br/>
            Sammā-Saṅkappo : Pikiran Benar,<br/>
            Sammā-Vācā : Ucapan Benar,<br/>
            Sammā-Kammanto : Perbuatan Benar,<br/>
            Sammā-Ājīvo : Penghidupan Benar,<br/>
            Sammā-Vāyāmo : Usaha Benar,<br/>
            Sammā-Sati : Kesadaran Benar,<br/>
            Sammā-Samādhi : Samādhi Benar,<br/>
            <br/>
            Itulah sesungguhnya JALAN TENGAH, O, para Bhikkhu, yang telah sempurna diselami oleh
            Tathāgata yang membukakan Mata Batin, yang menimbulkan Pengetahuan, yang membawa
            Ketentraman, Kemampuan Batin luar biasa, Kesadaran Agung, dan Pencapaian Nibbāna.
            <br/><br/>
            5) “Sekarang, O, para Bhikkhu, KEBENARAN ARIYA tentang Dukkha (DUKKHA ARIYA-SACCA),
            yaitu:
            <br/>Kelahiran adalah dukkha,<br/>
            Usia tua adalah dukkha,<br/>
            Penyakit adalah dukkha,<br/>
            Kematian adalah dukkha,<br/>
            Berkumpul dengan yang tidak disenangi adalah dukkha,<br/>
            Berpisah dari yang dicintai adalah dukkha,<br/>
            Tidak memperoleh apa yang diingini adalah dukkha,<br/>
            Singkatnya Lima Kelompok Kemelekatan (pañcapādānakkhandhā) merupakan dukkha.<br/>
            <br/>
            6) “Sekarang, O, para Bhikkhu, KEBENARAN ARIYA tentang ASAL MULA DUKKHA (Dukkha-Samudaya
            Ariya-Sacca), yaitu:
            <br/>Ketagihan (Taṇhā) yang menyebabkan tumimbal lahir, disertai dengan nafsu indria
            (Nandi-Rāga-Sahagatā) yang menemukan kesenangan di sana sini, yaitu:
            <br/>Kāma-Taṇhā : ketagihan akan kesenangan indria,<br/>
            Bhava-Taṇhā : ketagihan akan penjelmaan,<br/>
            Vibhava-Taṇhā : ketagihan akan pemusnahan diri sendiri.<br/>
            <br/>
            7) “Sekarang, O, para Bhikkhu, KEBENARAN ARIYA tentang AKHIR DUKKHA (Dukkha-Nirodha
            Ariya-Sacca), yaitu:
            <br/>Terhentinya semua nafsu indria tanpa sisa, melepaskannya, bebas, terpisah sama
            sekali dari ketagihan tersebut.
            <br/><br/>
            8) “Sekarang, O, para Bhikkhu, KEBENARAN ARIYA tentang JALAN YANG MENUJU AKHIR DUKKHA
            (Dukkha-Nirodha-Gāminī-Paṭipadā Ariya-Sacca), tiada lain Jalan Ariya Berunsur Delapan
            (Aṭṭhangiko Ariyo Maggo), yaitu:
            <br/><br/>
            Sammā-Diṭṭhi : Pengertian Benar,<br/>
            Sammā-Saṅkappo : Pikiran Benar,<br/>
            Sammā-Vācā : Ucapan Benar,<br/>
            Sammā-Kammanto : Perbuatan Benar,<br/>
            Sammā-Ājīvo : Penghidupan Benar,<br/>
            Sammā-Vāyāmo : Usaha Benar,<br/>
            Sammā-Sati : Kesadaran Benar,<br/>
            Sammā-Samādhi : Samādhi Benar,<br/>
            <br/>
            9) “Inilah KEBENARAN ARIYA tentang DUKKHA. Demikianlah, O, para Bhikkhu, mengenai segala
            sesuatu (Dhamma) yang belum pernah Saya dengar menjadi terang dan jelas. Timbullah
            Pandangan (Cakkhu), timbullah Pengetahuan (Ñāṇa), timbullah Kebijaksanaan (Paññā),
            timbullah Penembusan (Vijjā), Timbullah Cahaya (Āloko).
            <br/><br/>
            KEBENARAN ARIYA tentang DUKKHA ini harus dipahami (Pariññeyya).<br/>
            Demikianlah, O, para Bhikkhu, mengenai segala sesuatu (Dhamma) yang belum pernah Saya
            dengar menjadi terang dan jelas. Timbullah Pandangan, timbullah Pengetahuan, timbullah
            Kebijaksanaan, timbullah Penembusan, timbullah Cahaya.
            <br/><br/>
            KEBENARAN ARIYA tentang DUKKHA ini telah dipahami. Demikianlah, O, para Bhikkhu,
            mengenai segala sesuatu (Dhamma), yang belum pernah Saya dengar menjadi terang dan
            jelas. Timbullah Pandangan, timbullah Pengetahuan, timbullah Kebijaksanaan, timbullah
            Penembusan, timbullah Cahaya.
            <br/><br/>
            10) “Inilah KEBENARAN ARIYA tentang ASAL MULA DUKKHA. Demikianlah, O, para Bhikkhu,
            mengenai segala sesuatu (Dhamma) yang belum pernah Saya dengar menjadi terang dan jelas.
            Timbullah Pandangan, timbullah Pengetahuan, timbullah Kebijaksanaan, timbullah
            Penembusan, timbullah Cahaya. Inilah KEBENARAN ARIYA tentang ASAL MULA DUKKHA yang harus
            dilenyapkan (Pahātabba).
            <br/><br/>
            Demikianlah, O, para Bhikkhu, mengenai segala sesuatu (Dhamma) yang belum pernah Saya
            dengar menjadi terang dan jelas. Timbullah Pandangan, timbullah Pengetahuan, timbullah
            Kebijaksanaan, timbullah Penembusan, timbullah Cahaya. Inilah KEBENARAN ARIYA tentang
            ASAL MULA DUKKHA yang telah dilenyapkan.
            <br/><br/>
            Demikianlah, O, para Bhikkhu, mengenai segala sesuatu (Dhamma) yang belum pernah Saya
            dengar menjadi terang dan jelas.
            <br/>Timbullah Pandangan, timbullah Pengetahuan, timbullah Kebijaksanaan, timbullah
            Penembusan, timbullah Cahaya.
            <br/><br/>
            11) “Inilah KEBENARAN ARIYA tentang AKHIR DUKKHA. Demikianlah, O, para Bhikkhu, mengenai
            segala sesuatu (Dhamma) yang belum pernah Saya dengar menjadi terang dan jelas.
            Timbullah Pandangan, timbullah Pengetahuan, timbullah Kebijaksanaan, timbullah
            Penembusan, timbullah Cahaya.
            <br/><br/>
            Inilah KEBENARAN ARIYA tentang AKHIR DUKKHA yang harus dicapai (Sacchikātabba).
            Demikianlah, O, para Bhikkhu, mengenai segala sesuatu (Dhamma) yang belum pernah Saya
            dengar menjadi terang dan jelas.
            <br/>Timbullah Pandangan, timbullah Pengetahuan, timbullah Kebijaksanaan, timbullah
            Penembusan, timbullah Cahaya.
            <br/><br/>
            Inilah KEBENARAN ARIYA tentang AKHIR DUKKHA yang telah dicapai.<br/>
            Demikianlah, O, para Bhikkhu, mengenai segala sesuatu (Dhamma) yang belum pernah Saya
            dengar menjadi terang dan jelas. Timbullah Pandangan, timbullah Pengetahuan, timbullah
            Kebijaksanaan, timbullah Penembusan, timbullah Cahaya.
            <br/><br/>
            12) “Inilah KEBENARAN ARIYA tentang JALAN YANG MENUJU AKHIR DUKKHA. Demikianlah, O, para
            Bhikkhu, mengenai segala sesuatu (Dhamma) yang belum pernah Saya dengar menjadi terang
            dan jelas.
            <br/>Timbullah Pandangan, timbullah Pengetahuan, timbullah Kebijaksanaan, timbullah
            Penembusan, timbullah Cahaya.
            <br/><br/>
            Inilah KEBENARAN ARIYA tentang JALAN MENUJU AKHIR DUKKHA yang harus dikembangkan
            (Bhāvatabba). Demikianlah, O, para Bhikkhu, mengenai segala sesuatu (Dhamma) yang belum
            pernah Saya dengar menjadi terang dan jelas.
            <br/><br/>
            Timbullah Pandangan, timbullah Pengetahuan, timbullah Kebijaksanaan, timbullah
            Penembusan, timbullah Cahaya. Inilah KEBENARAN ARIYA tentang JALAN MENUJU AKHIR DUKKHA
            yang telah dikembangkan. Demikianlah, O, para Bhikkhu, mengenai segala sesuatu (Dhamma)
            yang belum pernah Saya dengar menjadi terang dan jelas. Timbullah Pandangan, timbullah
            Pengetahuan, timbullah Kebijaksanaan, timbullah Penembusan, timbullah Cahaya.
            <br/><br/>
            13) “Demikianlah, selama Pengetahuan dan Pengertian Saya (Yathābhūta Ñāṇa-Dassana)
            tentang Empat Kesunyataan Mulia sebagaimana adanya,
            <br/>masing-masing dalam 3 tahap dan 12 segi pandangan ini belum sempurna betul; maka,
            O, para Bhikkhu, Saya tidak menyatakan kepada dunia bersama para dewa dan Māra-nya,
            kepada semua makhluk, termasuk dewa-dewa dan manusia-manusia, bahwa Saya telah mencapai
            Kebijaksanaan Agung (Anuttara Sammā-Sambhodi).
            <br/><br/>
            14) “Ketika Pengetahuan dan Pengertian Saya tentang Empat Kesunyataan Mulia sebagaimana
            adanya, masing-masing dalam 3 tahap dan 12 segi pandangan, telah sempurna; hanya pada
            saat itu, O, para Bhikkhu, Saya menyatakan kepada dunia bersama para dewa dan Māra-nya,
            kepada semua makhluk, termasuk dewa-dewa dan manusia-manusia, bahwa Saya telah mencapai
            Kebijaksanaan Agung.
            <br/>Timbullah dalam diri Saya Pengetahuan dan Pengertian (Ñāṇa-Dassana):
            <br/>“Tak terguncangkan Kebebasan Batin Saya (Ceto-Vimutti). Inilah kelahiran yang
            terakhir. Tidak ada lagi tumimbal lahir bagi Saya.”
            <br/><br/>
            15) Demikianlah sabda Sang Bhagavā; dan kelima bhikkhu itu merasa puas serta mengerti
            kata-kata Sang Bhagavā. Tatkala khotbah ini sedang disampaikan timbullah pada Yang Ariya
            Koṇḍañña Mata Dhamma (Dhamma-Cakkhu) yang bersih tanpa noda:
            <br/>“Segala sesuatu muncul karena ada sebabnya; segala sesuatu akan lenyap karena
            sebabnya habis/tidak ada” (Yaṅkiñci samudaya-dhammaṁ sabban-taṁ nirodha-dhamma).
            <br/><br/>
            16) Tatkala Roda Dhamma (Dhamma-Cakka) telah diputar oleh Sang Bhagavā, dewa-dewa Bumi
            berseru serempak:
            <br/>“Di dekat Benares, di Isipatana, di Migadāya, telah diputar Roda Dhamma<br/>
            yang tanpa bandingnya oleh Sang Bhagavā, yang tidak dapat dihentikan,<br/>
            baik oleh seorang Samaṇa, Brahmana, Devā, Māra, Brahma, mau pun oleh siapa pun di
            dunia!”<br/>
            <br/>
            17) Mendengar kata-kata dewa-dewa Bumi, dewa-dewa Cātummahārājikā berseru serempak:<br/>
            “Di dekat Benares, di Isipatana, di Migadāya, telah diputar Roda Dhamma<br/>
            yang tanpa bandingnya oleh Sang Bhagavā, yang tidak dapat dihentikan,<br/>
            baik oleh seorang Samaṇa, Brahmana, Devā, Māra, Brahma, mau pun oleh siapa pun di
            dunia!”<br/>
            <br/>
            18) Mendengar gema kata-kata dewa-dewa Cātummahārājikā, dewa-dewa dari surga Tāvatiṁsā,
            Yāmā, Tusitā, Nimmānaratī, Paranimmitavasavattī dan dewa-dewa Alam Brahma, juga berseru:
            <br/>“Di dekat Benares, di Isipatana, di Migadāya, telah diputar Roda Dhamma<br/>
            yang tanpa bandingnya oleh Sang Bhagavā, yang tidak dapat dihentikan,<br/>
            baik oleh seorang Samaṇa, Brahmana, Devā, Māra, Brahma, mau pun oleh siapa juga di alam
            semesta ini!”
            <br/><br/>
            19) Demikianlah pada saat itu juga, seketika itu juga, dalam waktu yang sangat singkat
            suara itu menembus Alam Brahma. Alam semesta ini dengan laksana alamnya tergugah dan
            bergoyang disertai bunyi gemuruh, dan cahaya yang gilang-gemilang yang tak terukur,
            melebihi cahaya dewa, terlihat di dunia.
            <br/><br/>
            20) Pada saat itu Sang Bhagavā bersabda:<br/>
            “Koṇḍañña telah mengerti, Koṇḍañña telah mengerti.” Demikianlah mulanya bagaimana Yang
            Ariya Koṇḍañña memperoleh nama julukan Aññā Koṇḍañña, Koṇḍañña yang (pertama) mengerti.
            <br/><br/>
            (Samyutta Nikaya 56.11)
        </p>

    </div>

</div>

</body>
</html>